<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">


<head>
    <link rel="stylesheet" type="text/css" href="http://fonts.googleapis.com/css?family=Lora">
    


<title>Abstract</title>

<link rel="stylesheet" type="text/css" href="abstract.css"/>
</head>

<body>
<div class="wrapper">
<p>CAITLIN BERNER ABSTRACT </p>
</div>
<div id="title">
<p> </p>
</div>
<div id="menu">

         		<p> 
         		
         		Het onderwerp voor mijn chapbook komt voort uit een fascinatie en een irritatie. Mijn fascinatie is die voor taal, en de irritatie is het gevoel dat in me opkomt als ik nadenk over hoe ik in de afgelopen jaren op de KABK eigenlijk nooit heb geleerd hoe ik iets kan ontwerpen waar veel taal aan te pas komt. Als ik een dieper onderwerp aan wil kaarten maar het vervolgens niet in een snel/kort/flitsend ontwerp kan gieten word een ontwerp gelijk met de stempel van onduidelijk bedrukt. Men lijkt verslaafd te zijn aan alles in kleine hoeveelheden, zo snel mogelijk in zich op te willen nemen. Alles moet zo kort, compact en snel mogelijk. Op beoordelingen op de KABK word er niet langer dan 1 minuut naar een boek gekeken, of het nou 50 of 500 pagina's lang is. Waarom zou ik dan iets willen maken wat lang is en meer inhoud heeft dan iets wat in 1 minuut te snappen moet kunnen zijn? Waarom zouden we dan nog 8000 woorden gaan schrijven voor een scriptie die bijna niemand echt gaat lezen. Ik garandeer dat er door 80 procent van de mensen die dit boekje zien liggen er alleen maar doorheen word gebladerd en dan bepaald word of het goed is of niet. Waarom zou ik dan nog aandacht besteden aan de echte content. Of is er misschien een manier waarop ik dezelfde content zou kunnen behouden, maar deze in een compact jasje kan steken. Een manier waardoor ik geen informatie verlies? Ik zie talloze dingen om mij heen waarin ik veranderingen zie die als aanleiding dit tekort aan concentratie en drang naar compactheid hebben. Het ding wat mij het meest interesseert is de verandering die plaats vind op gebied van taal en communicatie.

De internetgeneratie, digitale generatie is er een van talloze manieren van communiceren. Technologische ontwikkelingen zorgen ervoor dat er steeds meer manieren zijn om met elkaar te praten (lees:typen). Hoe vroeger brieven en telefoongesprekken de enige manieren waren om met mensen te praten die ver weg woonde zijn er nu tientallen (als dan niet honderden) manieren om met elkaar te converseren. In the blink of an eye kun je contact hebben met iedereen over de hele wereld. Natuurlijk hebben deze ontwikkelingen ook effect op taal zelf, en de manier waarop wij een alfabet en symbolen gebruiken.  Ik zie om mij heen steeds minder woordgebruik en steeds meer visuele berichten. Of dat foto's zijn via snapchat of instagram, of emoji’s in een whatsappje, taal word duidelijk steeds visueler. Het lijkt alsof we teruggrijpen naar de manier waarop onze voorouders communiceerden. Deze verandering waar ik het over heb is vind pas sinds kort plaats. Sinds de computer en (vooral) de smartphone een onderdeel zijn geworden van ons dagelijks leven is staan we constant in contact met het grootste document wat ooit is geschreven. Een document wat per seconde groter word. Er bevind zich een constante flow van informatie op het web en het is bijna niet meer uit het leven te denken dat we daar elk moment van de dag mee in aanraking komen. Voor deze nieuwe technische ontwikkelingen (waar we aan verslaafd lijken) moeten ook telkens nieuwe woorden en symbolen/pictogrammen bedacht worden. Soms krijgen bestaande woorden nieuwe betekenissen aan de hand van de digitale equivalent. 

Ikzelf behoor ook tot de zogenaamde internet generatie. Ik heb niet (heel) bewust meegemaakt hoe het was toen het internet nog niet bestond maar verlang toch vrij vaak naar een leven zonder al die apparaten. Maar uit een soort angst niet in contact te staan met mijn vrienden en familie durf ik het toch meestal niet te doen. De smartphone lijkt dan dus toch essentieel op gebied van communicatie. Het heeft communicatie een grotere rol in ons leven gegeven door alle mogelijkheden, maar ondertussen vinden er ook veranderingen plaats die er juist op kunnen wijzen dat er eigenlijk minder wordt gecommuniceerd, ondanks dat er nu meer manieren zijn om contact te hebben met anderen dan ooit te voren.

Dit brengt mij bij het onderdeel van taalverandering waar ik mij op wil focussen. Sinds de komst van mobiele telefoon, zijn SMSjes niet uit ons leven te denken. Echter een sms bericht bestaat uit maximaal 140 tekens. Ze zijn dus een goed voorbeeld van waar informatie compressie veel gebruikt word. Om minder tekens te gebruiken voor dezelfde informatie is men afkortingen gaan gebruiken. En uiteindelijk zijn zelfs emotionele uitspraken in een 3 of 4 letter afkorting te zeggen. Er worden nu zelfs afkortingen gebruikt in spreektaal. OMG staat voor Oh My God, maar wordt ook vaak gewoon uitgesproken als oh em gee. Onder jongeren hebben de afkortingen soms ook een andere doel. Ouderen begrijpen vaak de afkortingen niet en dus kunnen ze dienen als een soort geheimtaal onder de jongeren, al begrijp ik nu ook al niet meer alle afkortingen die gebruikt worden…

Naast afkortingen ontstond in sms-taal ook een andere manier om snel aan te duiden wat voor emotie je erbij voelde of bedoelde. De emoticon duid een emotie aan door middel van een afbeelding, een teken of een combinatie van lees- en lettertekens. Het bizarre aan emoticons is dat voor 1982 bepaalde delen in de occipitale kwab die voor herkenning van een gezicht zorgen, in :-) geen gezicht zagen. En nu weet iedereen dat dat een glimlachend gezicht is. De herkenning van gezichten in de emoticons (en dus ook emoji) is dus een volledig door cultuur gecreëerde neurale reactie. 1 Met de komst van de smartphone zijn er variaties op de emoticon ontstaan: de emoji. Het zijn kleurrijke, gevarieerde afbeeldingen die emoties maar ook objecten uitbeelden. Je gebruikt ze in apps zoals whatsapp en instagram. Waar woorden te kort komen: gebruik een emoji. De emoji lijkt steeds vaker woorden te vervangen. In een korte tijd lijken de kleine kleurrijke afbeeldingen de wereld van (dagelijkse) communicatie overgenomen te hebben, en is nog steeds in flinke opmars. Instagram maakte kort geleden bekend dat ongeveer 48 procent van de opmerkingen bij de foto's die geplaatst worden emoji zijn. 2 Ook worden er steeds weer nieuwe emoji toegevoegd door Unicode. Ik vraag me af of we door steeds meer emoji toe te voegen niet juist alles weer minder duidelijk maken. Emoticons waren om juist een bericht duidelijker te maken, door emotie toe te voegen, maar met de huidige overload aan emoji weet ik soms ook niet meer wat ik er mee zeg en wat welke emoji betekend.

Toch denk ik dat er aan de groei van emoji gebruik, afkortingen en andere taal veranderingen aan de hand van technologische ontwikkelingen nog lang geen eind zal komen. Maar of we hierdoor juist in een inhoudloze wereld belanden waar iedereen last heeft van een concentratie en communicatie probleem, of een wereld waarin we juist meer informatie tot ons kunnen nemen, tijd over houden en socialer zijn dan ooit te voren, weet ik nog niet. Ik hoop daar in mijn scriptie achter te kunnen komen en de betekenis van de nieuwe taal (met alle veranderingen van dien) te achterhalen. En ik hoop de vraag of ik als toekomstig grafisch ontwerper uiteindelijk taal en beeld niet meer zal hoeven combineren omdat taal en beeld hetzelfde zijn te kunnen beantwoorden.
         		</p>
         		</div>

<div id="content">
  



</div>





</div>


</body>

</html>